---
layout: post
title: "Post powitalny"
date: 2024-09-24
author: "Piotr Nowek"
categories: [wprowadzenie]
tags: [wprowadzenie]
---

# Witam wszystkich, którzy celowo lub przez przypadek tutaj trafili :)
Zdecydowałem się stworzyć ten blog po rozmowie z Andrzejem Dyjakiem, więc Andrzeju jesteś w pewnym sensie ojcem tego projektu :)
Jako młody emeryt poszukujący pracy na stanowisku testera oprogramowania lub QA postanowiłem podzielić się swoimi doświadczeniami w tym temacie. Zamierzam również dokumentować tutaj przebieg mojej nauki, być może przyda się to komuś kto dopiero będzie szedł tą drogą. Mam nadzieje, że znajdziecie tutaj coś interesującego i przede wszystkim się nie zanudzicie :)
Jak mawiał mój znajomy porucznik - służba w łączności to nie (,) jazda czołgiem, trzeba być (,) elastycznym. Ta elastyczność może się Wam bardzo przydać na przykład przy tworzeniu CV pod konkretną ofertę pracy. We wojsku pisanie CV nie było mi zupełnie potrzebne i to sprawiło małe kłopoty już na starcie. Na szczęście miałem pomoc w tym zakresie w programie mentoringowym, w którym uczestniczę. To kolejna rada na początek, warto skorzystać z mentoringu. Bardzo przyspiesza proces nauki, daje super feedback i możliwość korzystania z wiedzy osób dużo bardziej ogarniętych od nas :)
Bez ludzi, którym prawie codziennie zawracam głowę byłoby dużo trudniej. Tutaj pozdrowienia przede wszystkim dla Michała i Moniki :) 
Warto na pewno tworzyć własne projekty, oraz starać się jak najwięcej praktykować pisanie testów korzystając z różnych narzędzi. Teoria jest przydatna ale nic nie zastąpi praktyki.
Wychodząc z tego założenia stworzyłem tą stronę, nie znając prawie wogóle html. Dlatego jeśli chodzi o jej wygląd najlepiej oddaje go opis ogłoszenia sprzedaży 20-letniego VW Golfa - wygląda jak wygląda, skręca, hamuje. Niemniej ciągle się rozwijam i w bliżej nie określonej przyszłości na pewno ulegnie to poprawie :)
Oczywiście wszelka pomoc i uwagi dotyczące treści lub jakości mile widziane.
Na koniec jeszcze małe wyjaśnienie. Jako osoba kilkanaście lat służąca we wojsku nawykłem do specyficznej terminologii specjalistycznej - mianowicie stosowania (,) w wyrażanych opiniach i wypowiedziach.
Użyłem (,), żeby nie mylić ze zwykłym przecinkiem. Jest to zamiennik mającego wiele znaczeń i zastosowań popularnego w naszym kraju słowa na k :)
Zapraszam wszystkich do lektury.
